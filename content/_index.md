---
title: "Kapela z planety Země"
---

fall & fell je mladé uskupení ze Slavičína.
Kapelu tvoří _Lukáš Dulík (zpěv), Ondřej Machů (kytara),
Jindřich Maňas (kytara), Jonáš Plášek (basa) a Jencek Julínek (bicí)_.
Jejich tvorba vyčnívá především zajímavou kompozicí s náhlými změnami,
které si užijete zejména při jejich živých setech.

Historie kapely sahá daleko do jejich dětštví, kdy se potkali
ve skautském oddíle. „Když nám Ondra  oznámil, že si bere na tábor španělku,
nechtěli jsme zůstat pozadu, a tak každý z nás dojel na tábor
s nějakým nástrojem. Společné hraní trojakordovek v nás
probudilo zájem o hudbu,“ vypráví Lukáš.


Aktivní činnosti v Junáku sice postupně zanechali,
ale i přesto spolu dále udržovali kontakt.
Ondra se stává plnohodnotným metalovým kytaristou. Krátce působí
také v grungeové kapele Honzy Droščáka "Rusty pipes".
Zlom nastal v posledním měsíci lockdownu v roce 2021, kdy Lukáš složí
písníčku Bike. Na oslavě Huberta Pláška se domluví Lukáš s Ondrou,
Jindrou a Jonášem, že založí kapelu. Zatím beze jména.
Začínají společné zkoušky v bunkru a Ondra s Lukášem skládají nové písně.

Lukáš popisuje, jak se k nim dostal jejich bubeník J. Julínek:
„V létě téhož roku jsme se jeli podívat na festival Horem Dolem,
kde jsme ho čirou náhodou potkali.“
Jencek tehdy studoval na gymnáziu ve Zlíně. Hraje v kapele
Avarom Dnabseulb, s kterou to v Provodě pořádně rozjíždí.
Na festivalu je také stánek s domácím
falafelem, který si Lukáš velmi oblíbí, díky čemuž Ondru napadne jméno kapely.
V září s nimi začíná zkoušet Jencek.

*__**A od té doby zkoušíme, hrajeme i nahráváme v plnohodnotné sestavě.**__*
