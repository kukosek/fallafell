---
title: "Zlín, Studentský bar U7"
date: 2024-03-05
---

Zde jsme hráli v rámci takzvaného UniBand contestu. To jest celorepubliková soutěž studentských kapel,
ve které se soutěží o hraní na jednom z velkých Majálesů. Začlo to přihlášením kapely, pak následovalo nominační kolo 
[na instagramu](https://www.instagram.com/p/C3AWmqVs_Sx/), kde jsme 
skončili na třetím místě se 153 hlasy. Díky tomu nás pozvali hrát zde do Zlína.
Těsně před hraním jsem měl silné pochybnosti. Jelikož se akce konala v úterý, obávali
jsme se slabé účasti. Já jsem navíc vůbec nebyl ve své kůži, jelikož jsme 
nikdy nehráli v rámci soutěžení. Doteď mi to připadá značně nepřirozené.

Pak přišel den D. Nabral jsem spolužáky a jeli jsme do Zlína. Kluci naopak
dojeli z Brna. 
Prostor byl úžasný, hráli jsme na střeše kolejí. Byl full house lidí, které jsem
v životě neviděl. Vyhráli jsme s 80ti hlasy. Postupujeme do dalšího kola,
které se koná 10.4. a 3.5. hrajeme ve Zlíně na Majálesu. Díky všem.

